# :bulb: Projekt pri predmetu TPO

|             Dokumentacija              |          Izvorna koda          |           Testni primeri           |
| :------------------------------------: | :----------------------------: | :--------------------------------: |
| [:page_with_curl:<br>**`docs`**](docs) | [:computer:<br>**`src`**](src) | [:microscope:<br>**`test`**](test) |

## Opis dela

Smernice kurikuluma **ACM-IEEE** [1,2] izpostavljajo, da je najboljši način za učenje programskega inženirstva uporaba teorije in znanja v praktičnem okolju projekta.

Vsaka skupina, ki je sestavljena iz 5 članov, mora razviti projekt na izbrani problemski domeni iz objavljenih izzivov, in sicer od **predloga projekta** do **implementacije**.

V veliki meri so pridobljene izkušnje, vmesni rezultati in predstavitve pomembnejše od izbrane problemske domene.

## Cilji projekta

Programsko opremo izdelujejo **ekipe**, zato programski inženirji potrebujejo tako tehnično, kadrovsko in vodstveno znanje. Predavanja bodo osredotočena na raven **poznavanja**, medtem ko projekt cilja na raven **usposobljenosti** [1]:

1. **Poznavanja** _(angl. Familiarity)_. Zmožnost pomnjenja in razumevanja.
2. **Vodena uporaba** _(angl. Guided Usage)_. Uporaba, glede na usmeritve in primere.
3. **Usposobljenost** _(angl. Competence)_. Lahko uporabi v novih scenarijih.
4. **Obvladovanje** _(angl. Mastery)_. Ovrednotenje, ustvarjanje in ovrednotenje glede na alternativne pristope.

Cilji projekta so:

- Spodbujanje usposobljenosti za tehnične koncepte, ki se uporabljajo pri projektu.
- Razvijanje veščin dela v skupini do ravni vodene uporabe.

Pri cilju razvijanja veščin dela v skupini, raven poznavanja ni dovolj. Ekipa mora izkusiti potrebo po najboljši praksi, preden bo cenila njeno vrednost in bo motivirana za uporabo ter se je šele takrat resnično nauči.

> Ekipa se mora zavedati, da sta komunikacija in redni sestanki pomembni, da je prisoten dnevni red, se pripravijo vnaprej in da si med sestanki delajo zapiske. Če nič drugega, lahko drug drugemu postavite različice treh Scrum vprašanj:
>
> 1. Kaj sem naredil od zadnjega sestanka?
> 2. Kaj bom naredil do naslednjega sestanka?
> 3. Kaj me ovira pri napredovanju?

## Dobre prakse

### Vloge in dogodki Scrum

Pri skupinskem projektu se močno priporoča uporaba [metodologije **Scrum**](<https://en.wikipedia.org/wiki/Scrum_(software_development)>), kjer so koristne predvsem strukturirane vloge in dogodki Scruma.

Naslednji primer ponazarja dodano vrednost strukture, kjer se ekipa nauči, da izkušnja dela v skupini ni enaka družabni izkušnji.

> Ena izmed študentskih ekip se je odločila, da Scrum ni primeren za njih. Začeli so na predpostavki, da so dobri prijatelji, ki se vidijo vsak dan in so vsi enaki. Posledično so bili prepričani, da ne potrebujejo vlog in razvojnega procesa.
> Ob prvem pregledu stanja so si dodelili vloge: lastnik izdelka, Scrum Master in razvijalci. Zakaj? Izkazalo se je, da so močno zaostajali ne le za drugimi ekipami, ampak tudi za lastnimi načrti.

### Iteracije in pregledi

Predlagana časovnica v poglavju [Terminski načrt](#terminski-načrt) predvideva 3-4 tedenske iteracije, ki se končajo z dogodki pregleda oz. zagovori. Vsebina posamezne iteracije je opisana s predlogami izdelkov projekta, medtem ko pregledi predstavljajo zagovor posameznih izdelkov skupine pred asistentom.

## Terminski načrt

Spodnja slika prikazuje okviren terminski načrt pri predmetu, in sicer:

- **Predpriprave**: od 19. 2. 2024 do 26. 2. 2024,
- **1. iteracija**: od 26. 2. 2024 do 18. 3. 2024,
- **2. iteracija**: od 18. 3. 2024 do 8. 4. 2024,
- **3. iteracija**: od 8. 4. 2024 do 6. 5. 2024,
- **4. iteracija**: od 6. 5. 2024 do 31. 5. 2024.

![Terminski načrt](https://teaching.lavbic.net/plantuml/svg/dPR1Rjf048Rl-nIhvf0M2HAlWP0AeIX98qMjbAZgAIY70I_EOhDhxIvEeSeZv27wBkbxTTOO0yR5KGK766Rcd_bcnkB2MD0s16aj_V23wvcG9X9KmjkhjXy8wHkxYFc0P1xN0a8DC_gBK6h5ZCT2ykmBfT_muvMAbQP74-PUcVL6IRkoOjm2JIyk4aoKHrt2E0grciiWZ-MzIMSIb3DsRYvxNwxoSD1QFU-hxlZCHCoDLKLr_wCpZfNXmRyIL3OPY_395fs-aFv9JeyWKvc0OpSgPR8QfC6VkBJa-4a4d4wKiYFrayGWmpc4d9gO95f8QyOGS_hCUHGlC2NOkGvWWK1uNYmnc7RNmavPktcARuyAKpQoiprZfyeJZMpBc5lzfjVBhAuF92KaFGfEEKn66zN33fYtM-EGbxZlGEwrclAnfTa26xeAO4tld93X0wuljpoYOfd25EGKQ8BnCsw1zhDadzsO1X-zynPhVUgVPBR18ts29E7IKB0x2O_pe6B00p9iD6wNYOhbbASem6cQQFZp6s8f8cWqNAcDHgBLHCH2EmUqxKfJomCkjyJ1qE6rzqXZCDXGX-8eZTFv3ii0RytobARKHFC4DtQj89OZJ8zzBaKAxvHWEn8KPB26Y6sx2euDvHBdt6nIhqLHMCDO8CDcaxXwxX5bh494YXE8x9wixsIbAClwQrblrTgUC7F2cO4Cxu80ygcX51HQfGPxBV_W-DoEkdK8LOgtjfTjLTb3YVbUOVus4LP1vCx8kLit8upbi_S2wHH0sZMwQnmuZKHfzVOgOg3A-ShfV5UhrseV9EAESaEaCc5EXTLGwMnJyIket2vJv3qLQSwbZALTZQLROEdL2A-ni7eitLRd81RtADfWOGUm-3LOkjjOsXLOlYhvzYhTpRhYtxah7gkxdcwPIfJfSBVkHIyxKkoi5Wexsq2fo9SZQTSWyLZ1P8ZTyt7jSzdtQalpFK8kC6Vsp-Gl "Terminski načrt")

V mapi [**`docs`**](docs) so na voljo predloge dokumentov posameznih iteracij, v mapi [**`src`**](src) izvorna koda in v mapi [**`test`**](test) testni primeri.

## Reference

1. ACM/IEEE-CS. **Computer Science Curricula 2013**. ACM Press and IEEE Computer Society Press (December 2013). DOI: <http://dx.doi.org/10.1145/2534860>, str. 174.

2. IEEE-CS and ACM. **Software Engineering 2014: Curriculum Guidelines for Undergraduate Degree Programs in Software Engineering**. <http://www.acm.org/education/se2014.pdf>, str. 45.
